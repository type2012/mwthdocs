---
sidebar_position: 9
---

# คำถามที่พบบ่อย: อุปกรณ์

## ▫️ **1. ฉันจะติดตั้งอุปกรณ์ที่ซื้อบนเรือได้อย่างไร?**

เมื่อคุณซื้ออุปกรณ์แล้ว (เช่น ขีปนาวุธ, เครื่องยิงระเบิด, ตอร์ปิโด​ เป็นต้น) ให้ไปที่หน้าจอหลักแล้วเข้าไปที่แท็บ "เรือ" (ด้านล่างซ้ายของหน้าจอ) เลือกเรือที่ท่านต้องการติดตั้งอุปกรณ์​ จากนั้นเลือกช่องที่มีรายการอุปกรณ์​ที่ท่านต้องการติดตั้ง แล้วเลือกจากรายการที่ระบุ อุปกรณ์ที่สามารถติดตั้งบนเรือจะปรากฏที่ด้านล่าง หลักการนี้สามารถนำไปใช้กับการติดตั้งอุปกรณ์ใดๆ ก็ได้

## ▫️ **2. ธงและลายพรางในเกมมีไว้ทำอะไร?**

ธงและลายพรางมีไว้เพื่อความสวยงามเท่านั้นและไม่ได้มอบข้อได้เปรียบใดๆ​ แก่ผู้เล่นในการต่อสู้

## ▫️ **3. เมื่อใดจะเพิ่มธงประเทศที่ไม่มีอยู่ในเกมปัจจุบัน?**

เรากำลังดำเนินการเพิ่มธงทั้งหมดลงใน Modern Warships แต่โชคไม่ดีที่เราไม่สามารถดำเนินการได้ในทันทีเนื่องจากข้อจำกัดทางเทคนิค ทันทีที่เราแก้ไขปัญหานี้ได้ เราจะเพิ่มธงใหม่!

## ▫️ **4. ความแตกต่างระหว่างเรือ "พรีเมียม​" (ทอง) กับเรือ "ดอลลาร์​" คืออะไร?**

เรือพรีเมี่ยมจะให้โบนัสแก่รายได้:
+20% ดอลลาร์
+ทอง 20%
การซื้อเรือพรีเมียมสามารถทำได้ทุกระดับ และไม่มีข้อจำกัดของระดับบัญชีผู้เล่น

## ▫️ **5. ตอร์ปิโด**

ใช้ได้กับเรือดำน้ำ, เรือบางลำ, เฮลิคอปเตอร์, เครื่องบินและยานไร้คนขับ สามารถใช้โจมตีเรือทุกประเภท ตอร์ปิโดมีความเร็วและความคล่องตัวที่จำกัดทำให้บางครั้งเรือสามารถหลบตอร์ปิโดได้ ตอร์ปิโดมีจำนวนกระสุนจำกัด ดังนั้นควรใช้ด้วยความระมัดระวัง

## ▫️ **6. ปืนใหญ่**

ปืนใหญ่ในเกมมีตั้งแต่ขนาดเล็กไปจนถึงขนาดใหญ่ ปืนใหญ่เป็นอาวุธหลักประเภทหนึ่งและมีกระสุนไม่จำกัด กระสุนมักจะสะท้อนออกจากตัวเรือศัตรูเมื่อถูกยิงในมุมแหลม ปืนใหญ่ติดตั้งอยู่บนเรือรบทุกประเภทและบนเรือบรรทุกเครื่องบินบางลำ ไม่สามารถติดตั้งบนเรือดำน้ำได้ การยิงจะทำโดยใช้วิถีกระสุนปืน ดังนั้นคุณจะต้องปรับการเล็งของคุณตามระยะทางและการเคลื่อนที่ของเรือศัตรู ข้อยกเว้นคือปืนเรลกันซึ่งยิงในวิถีตรงและด้วยความเร็วกระสุนปืนสูง ยิ่งศัตรูอยู่ไกลมากเท่าไหร่ หรือเป้าหมายที่เคลื่อนที่เร็วมากเท่าไร่, ก็จะยิ่งเสียเปรียบมากขึ้นเท่านั้น

## ▫️ **7. เครื่องยิงระเบิด**

เครื่องยิงระเบิดมีให้ใช้งานบนเรือรบส่วนใหญ่และบนเรือบรรทุกเครื่องบินบางลำ เครื่องยิงลูกระเบิดมีประสิทธิภาพในระยะใกล้และระยะกลาง คุณจะพบว่าเครื่องยิงระเบิดไม่มีประสิทธิภาพมากนักในระยะไกล เครื่องยิงลูกระเบิดเป็นอาวุธเพียงชนิดเดียวที่สามารถทำลายตอร์ปิโดได้อย่างมีประสิทธิภาพ มีจำนวนกระสุนมีจำกัด เครื่องยิงระเบิดขั้นสูงสามารถเข้าถึงหัวรบนำวิถี, ตอร์ปิโดปล่อยจากอากาศ, หรือแม้กระทั่งหัวรบนิวเคลียร์​

## ▫️ **8. ขีปนาวุธ​**

ขีปนาวุธเป็นอาวุธหลักที่ใช้บนเรือส่วนใหญ่ ขีปนาวุธสร้างความเสียหายให้ศัตรูได้มากที่สุด แต่ระบบป้องกันภัยทางอากาศของศัตรูและยุทธปัจจัย "พลุล่อขีปนาวุธ" ก็สามารถสกัดกั้น​ได้ อาวุธขีปนาวุธมีจำนวนจำกัดและแตกต่างกันไปตามประเภทของขีปนาวุธ

## ▫️ **9. ปืนใหญ่อัตโนมัติ**

อาวุธประเภทหนึ่งที่ผู้เล่นไม่สามารถควบคุมได้ ปืนใหญ่อัตโนมัติจะยิงไปที่ศัตรูที่อยู่ใกล้ที่สุดโดยอัตโนมัติเมื่ออยู่ในระยะ (ขึ้นอยู่กับประเภทของปืนอัตโนมัติ) มีจำนวนกระสุนไม่จำกัด ปืนใหญ่อัตโนมัติ​บางประเภทสามารถโจมตีอากาศยาน​ข้าศึกได้อีกด้วย

## ▫️ **10. การป้องกันทางอากาศ**

การป้องกันทางอากาศเป็นวิธีการต่อต้านขีปนาวุธและอากาศยาน​ของศัตรู การป้องกันทางอากาศมีหลายประเภท ได้แก่ ปืนกล, ขีปนาวุธ, และเลเซอร์ การป้องกันทางอากาศใช้กับเป้าหมายหลายประเภท เช่น ขีปนาวุธ, เครื่องบิน, ยานบินไร้คนขับและเฮลิคอปเตอร์ เป็นต้น การป้องกันทางอากาศจะมีประสิทธิภาพสูงสุดเมื่อเรือแล่นเป็นกองเรือ เมื่อเรือเคลื่อนที่, ประสิทธิภาพในการป้องกันทางอากาศจะลดลง

## ▫️ **11. เฮลิคอปเตอร์**

เฮลิคอปเตอร์จะปกป้องเรือของคุณ, โจมตีศัตรู, เพิ่มระยะเรดาร์และสามารถระบุตำแหน่งเรือดำน้ำใต้น้ำได้โดยใช้ระบบโซนาร์ เฮลิคอปเตอร์บางรุ่นสามารถปล่อยระเบิดใต้น้ำได้ เฮลิคอปเตอร์ขั้นสูงยังมีความสามารถในการเอาตัวรอดและอาวุธที่ดีขึ้นอีกด้วย มีให้ใช้งานบนเรือทุกประเภท (ยกเว้นเรือดำน้ำ, คอร์เวตต์ และโฮเวอร์​คราฟท์​) เฮลิคอปเตอร์ติดตั้งปืนใหญ่ที่สามารถยิงเครื่องบินของศัตรูตก โดยส่วนใหญ่จะเล็งในโหมดแมนนวล กระสุนสำหรับอาวุธทั้งหมดบนเฮลิคอปเตอร์มีจำกัด

## ▫️ **12. เครื่องบินจู่โจม**

เครื่องบินจู่โจมมีเป้าหมายหลักคือการโจมตีเรือทุกประเภท มีปืนใหญ่บนเครื่องบินซึ่งสามารถยิงเครื่องบินของศัตรูตก โดยส่วนใหญ่จะเล็งในโหมดแมนนวล สามารถถูกระบบป้องกันทางอากาศของศัตรูโจมตีได้ง่ายหากอยู่ในระยะ เครื่องบินจู่โจมมีให้ใช้งานบนเรือบรรทุกเครื่องบินและเรือประเภทอื่นบางลำ อาวุธของฝูงบินมีจำกัด เครื่องบินจู่โจมสามารถบรรจุกระสุนและซ่อมแซมได้โดยการสัมผัสบริเวณเติมเสบียง​ที่อยู่เหนือเรือบรรทุกเครื่องบินที่ปล่อยฝูงบิน

## ▫️ **13. เครื่องบินขับไล่**

เครื่องบินประเภทหนึ่งที่ออกแบบมาเพื่อสกัดกั้นเครื่องบินของศัตรู โดยระบบป้องกันภัยทางอากาศของศัตรูสามารถยิงตกได้ง่ายหากอยู่ในระยะโจมตี เครื่องบินขับไล่จะมีให้บริการเฉพาะบนเรือบรรทุกเครื่องบินเท่านั้น กระสุนของฝูงบินมีจำกัด เครื่องบินขับไล่สามารถบรรจุกระสุนและซ่อมแซมได้โดยการสัมผัสบริเวณเติมเสบียง​ที่อยู่เหนือเรือบรรทุกเครื่องบินที่ปล่อยฝูงบิน​

## ▫️ **14. โดรน**

โดรนมีความสามารถในการโจมตีและระดับความทนทานที่สูงกว่าเครื่องบินจู่โจม เป้าหมายหลักของโดรนคือการโจมตีเรือของศัตรู โดรนยังสามารถตอบโต้อากาศยานของศัตรูได้อย่างง่ายดาย การหุ้มเกราะและกระสุนของโดรนนั้นมีจำกัด โดรนสามารถเติมกระสุนและซ่อมแซมได้โดยการสัมผัสบริเวณเติมเสบียง​ที่อยู่เหนือเรือที่ปล่อยโดรน

## ▫️ **15. เครื่องบินทิ้งระเบิด**

เครื่องบินทิ้งระเบิดเป็นเครื่องบินที่อันตรายที่สุดในเกม เครื่องบินเหล่านี้มีความคล่องตัวต่ำแต่มีอัตราการเอาตัวรอดสูง เครื่องบินเหล่านี้สามารถพบได้บน "เรือบรรทุกเครื่องบินทิ้งระเบิด​" เครื่องบินทิ้งระเบิดมีอาวุธหลากหลายประเภท โดยเป้าหมายหลักของเครื่องบินเหล่านี้คือเรือทุกประเภท อาวุธของเครื่องบินเหล่านี้มีจำกัด แต่สามารถบรรจุกระสุนและซ่อมแซมได้โดยการสัมผัสบริเวณ​เติมเสบียง​ที่อยู่​บนเรือบรรทุกเครื่องบินทิ้งระเบิด
